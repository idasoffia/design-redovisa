---
title: "Ida Häyrinen | Design"
---
Min me-sida i kursen design
=========================



Jag heter Ida Häyrinen, är 33 år gammal och bor i Gnesta tillsammans med sambo, son, hund, två katter och ett gäng höns. Jag är för närvarande tjänstledig från mitt arbete på Scania där jag jobbar som produktsamordnare. En produktsamordnare på Scania arbetar med att villkorsätta hur olika lastbilsmoduler får kombineras, givet olika förutsättningar. Många olika delar på en lastbil har stor påverkan på hur lastbilens monteras och vilka faktorer som blir begränsande för de fortsatta val kunden får göra vid beställning. Några exemper på faktorer som har väldigt stor påverkan på lastbilens utformning är exempelvis hjulkonfiguration, antal drivande axlar, antal stödaxlar, motortyp, drivmedel, storlek/placering av bränsletank och lufttank, fjädring, placering av luftutsläpp och ramtjocklek. Efterhand som kunden och säljaren utformar en beställning räknas det tänkta fordonets totala tyng ut, baserat de val kunden gör, och den totala vikten har även den stor betydelse för vilka fortsatta val som blir möjliga.

[FIGURE src="image/me.jpg?w=500" class="image right" caption="Bild på mig"]

All denna information strukturläggs och villkorsätts i ett enormt regelverk som sedan ligger till grund för det valideringsverktyg som varje lastbil måste passera innan en order får läggas - Ett väldigt fascinerande jobb! Efter flera år i branschen är jag fortfarande förundrad över att säljarna lyckas sälja bilar som validerar genom försäljningsystemet och att montörerna sedan lyckas montera dem - konstrktörerna gör ett suveränt jobb. Den flexibla beställningsmodell som Scania har i kombination med den variation i storlek och prestanda som en tung lastbil kan ha gör att varje lastbilsbeställning i pricip blir unik (omkring 300 kundval mynnar ut 5000 följdval, så antalet möjliga kombinationer blir en hel del). Om man får lov att göra lite reklam för Scania så är det ett väldigt bra alternativ för kunder som vet exakt vad dom vill ha! Den flexibla försäljningsmodellen gör faktiskt Scania unik inom sitt segment och är även en bidragande orsak till att Scania är dyrast på marknaden.

Precis innan jag gick på tjänstledighet var Scania i färd med att byta system / användargränssnitt från ett dos-liknande, kommandostyrt system till någon form av webbapplikation a`la "klicka-dig-fram-genom-tusen-klick-alternativt-15-tab-och- sedan-enter". En webbapplikation ansågs ha en lägre "ingångströskel" och vara lättare att förstå för de medarbetare som inte arbetade i systemet dagligen. För någon som arbetar med kodning flera timmar per dag är jag dock lite skeptiskt till att en webbapplikation kan leda till en förbättring. Så! här är jag nu för att lära mig lite mer om webbapplikationer.

Hur som helst, mycke jobb och lite om mig. Vi bor i ett litet hus ute på landet, med en åker till granne, och här trivs vi som fisken i vattnet. Från början kommer både jag och sambon är från stockholm men nu har vi som sagt stadgat oss här ute på landsbygden. För några månader sedan fick vi till och med fiber indraget till huset så nu finns inte längre några nackdelar alls med att bo här ute :-D På fritiden tycker hela familjen om att vara ute i skogen, kanske plocka lite svamp eller bär? Eller avrför inte ta en tur i kanoten?

Detta innehåll är skrivet i markdown och du hittar innehållet i filen `content/index.md`.
